# 1 Jednoduché podmínky
# Založte si program prihlaseni.py. V tomto nechte uživatele zadat svoje uživatelské jméno a poté heslo. Pokud se heslo shoduje s heslem simsalabim vypište na výstup
# Smíš vstoupit
# Program spusťte na konzoli a vyzkoušejte, že dělá co má.

# Upravte tento program tak, aby vypsal
# Vstup nepovolen
# pokud uživatel zadá špatné heslo.

# Upravte dále program tak, že pokud uživatel zadá správné heslo, program se ho ještě zeptá na věk a pustí jej dál pouze pokud je starší 18ti let. Pokud uživatel zadá heslo špatně, už se ho na věk neptejte a ukončete program voláním funkce exit().

# 2 Cena vstupenky
# A nyní opět pokračujeme v našem rezervačním systému.

# Program vstupenky01.py, který jste napsali v předchozí fázi, si uložte jako vstupenky02.py, abychom ho mohli dále rozšířit o výpočet ceny vstupenky.
# Jakmile máte v programu načtený věk uživatele, vytvořte si proměnnou plnaCena, do které uložte hodnotu 12.
# Vytvořte podmínku, která do proměnné cena uloží cenu spočítanou podle věku uživatele dle následujících pravidel
# 0 euro pro návštěvníky mladší 6 let,
# 65 % ze základní ceny pro návštěvníky 6 až 26 let(žák, student),
# 100 % ze základní ceny pro návštěvníky 27 až 64 let(dospělý),
# 50 % ze základní ceny pro ostatní(senior).
# Nezapomeňte na zaokrouhlování, ať nám cena vyjde v celých centech.

# Nakonec spočtenou cenu vypište s nějakou hezkou zprávou na výstup.

# Bonusy

# 3 Registrace
# Založte si program registrace.py. Program nechá uživatele, aby si zvolil uživatelské jméno a heslo. Heslo jej nechejte zadat dvakrát a ověřte, že jej uživatel zadal dvakrát stejně. V opačném případě vypište varování, že hesla nejsou stejná. Při prvním zadávání ověřte, že heslo je bezpečné, což v tomto případě znamená, že je delší než 8 znaků.

# 4 Ruleta
# Na obrázku vidíte rozložení čísel na klasické Francouzské ruletě. Ruleta obsahuje čísla 0 - 36. Každé číslo s výjimkou nuly je buď sudé nebo liché a zároveň červené nebo černé. Pro čísla 1 až 10 a 19 až 28 platí, že lichá čísla jsou červená a sudá jsou černá. Pro zbytek platí obrácené pravidlo, tedy lichá jsou černá a sudá červená. Nula není ani lichá ani sudá, ani černá ani červená.

# Napište program, kterému uživatel zadá číslo a program odpoví jestli jde o číslo sudé nebo liché, černé nebo červené, nebo je to nula.

# 5 Přestupný rok
# Napište program, který po zadání kalendářního roku vypíše, zda jde o rok přestupný, či nikoliv. Letopočet je přestupný, pokud je dělitelný čtyřmi. Roky, které jsou dělitelné 100 jsou ovšem přestupné pouze tehdy, jsou-li zároveň dělitelné 400.
